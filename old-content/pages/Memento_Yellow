<div align="center"><h2>Пам’ятай про Жовтого</h2><br>Найкращого друга більше ніколи не буде.<br><br><br><br><img src="https://poohitan.com/images/DSC_0181_cr.png"><br><br><div align="left">Неповних шість років дружби. <br>Безліч фестивалів і концертів. <br>Поїздки в електричках. <br>Один раз в гори (Свидовець, з Алі. Чому тільки один раз?)<br>Кілька автостопів (зараз пам'ятаю тільки на Франко фест; мужик з пістолетом; завантажування цементу під Миколаєвим; випускник фіз-мату, який займався покером).<br>Найкращі подарунки на день народження (від нього і Марічки).<br>Безмежна кількість хороших емоцій. <br>Музика. «Слухай треш, це найкрутіший стиль».<br>Барабани. Перші дні в гаражі, це було так круто. Всі приходили разом, і по черзі грали на барабанах. А ше була банка з варенням і печенько. Він круто грав Nothing Else Matters.<br>Катання на роверах. Коли я їздив на МТБ, то завжди було дуже важко за ним встигати. Перша наша поїздка разом, коли я вже був на синглспіді, це коли ми їхали до Хоткевича привітати Макса з днем народження і подарувати йому маленьким комбік. По дорозі назад він тоді показав мені оптимальний шлях виїзду вгору по парку Костюшка. І я не відставав від нього, було дуже приємно. Друга поїздка разом на швидких роверах, це вже був вечір 17 червня, коли він приїхав до мене з насосом, шоб підкачати камеру. Я тоді погано її заклеїв, і він переклеював («ти впевнений, шо це велосипедні латки, а не тракторні?». Тоді ми поїхали по Науковій, і вирішили їхати наперегони, і я обігнав його, бо в нього була нижча передача. В мене 52/18, а в нього 50/18, він вже був поміняв передню зірку, а задню ше не встиг (хотів трошки зменшити передачу, шоб не боліли коліна).<br>Печенько. Він часто пік цікаве печенько. Розказував, як одного разу пік якесь таке, де зверху мала бути закручена стружка з моркви, відварена в сиропі, і як він довго мучився з тим.<br>Його крута піца, і налисники, і морозиво, і вафлі. Вафлі з морозивом і «Механічний апельсин».<br>Найсмачніший і найшоколадніший кекс у моєму житті. Як казав Кажан, «кекс богів!». То було справді круто. А всередині ше був банан. Я тоді не зміг здогадатись, шо це таке, а це був банан.<br>Розмови біля під’їздів по кілька годин. Остання така розмова була десь під час сесії. Десь за пару днів до аварії. То був вечір, літало багато комарів, тому ми спершу стояли і відмахувались від них, а потім почали ходити по колу і підстрибувати під час розмови, шоб вони не кусались. Тоді вже були майже достигли вишні біля його під’їзду, і він казав «о, скоро будуть пироги з вишнями».<br>Велопатруль. В нас тоді була мама, на барикаді навпроти Центру зайнятості — мама в оранжевих штанах і з прокуреним голосом. Це були дуже чудові дні, шкода, шо в нас нема жодного фото з тих часів.<br>Подаровані деталі до велосипеда. Я досі винен йому печенько за підсиділ 25.4 мм. Бо мій 25 мм провалювався.<br>Спання в наметах. Пам’ятаю бійку в наметі, здається на Бандерштаті-2010. Коли Кию в очі засипали перець.<br>Бійки. Остання бійка була на Франко-фесті 2013, коли ми вже зібрали всі речі і були під сценою. Не пам’ятаю, під який гурт ми бились, але це була непогана бійка. Тоді ше поряд валялась зім’ята пластикова пляшка, і ми відтворили класичну сцену з фільмів, де двоє борються і один повільно наближає ніж до лиця іншому, а другий зі всіх сил стримує його руку, а потім навпаки. Тільки в нас була пляшка, а не ніж.<br>Крики. Це закінчилось десь після ліцею. <br>Походи в секонд-хенди.<br>Перші фліси. <br>Ідеї і пригоди.<br>Плани на майбутнє. Своя майстерня, де він буде робити рами, а логотипом буде пташечка з моєї футболки.<br>Особливе привітання (верхнє п’ять, нижнє п’ять, го). <br>Перші конверси (куплені новими!). Він тоді порвав їх на гаївках, було дуже шкода. Але потім йому щастило з конверсами на секондах.<br>Кімната-балкон. Я там раз ночував, десь в 10 чи 11 класі. Я тоді смішно будив його, тицяючи пальцем в лоба, йому сподобалось і він запам’ятав.<br>Обмін платівками. Вже не пам’ятаю всіх. Я дав йому платівку, де гармошка грає разом з оркестром, і Muddy Waters, а з тих, шо він дав мені, я пам’ятаю тільки маленьку платівку Rolling Stones. Але були ше якісь. Ну і тепер в мене його Реквієм.<br>Гаївки.<br>Йо-йо. І пострибунчики, в ліцейські часи. В нього тоді був якийсь улюблений червоний, на який була наїхала машина. Десь теж на Виговського, здається на перехресті з Кульчицької.<br>Програми на Паскалі (а потім Джава, але не встиг). Встиг тільки розказати про програму, яку пише Мар’ян, для кодування електронних листів. А Андрій мав зробити таку, яка буде їх розкодовувати.<br>Торт в пику. <br>Консультації і допомога з ровером. «Клич мене, як будеш збирати ровер, я би теж хотів шось покрутити».<br>Радість від крутіння гайок. «Я би хотів мати якусь свою майстерню і там постійно шось крутити».<br>Сірникова коробочка з секретом. Шо там було? Ніхто так і не знає. Він ше давав ту коробочку якійсь одногрупниці.<br>Фіксерська філософія. «Алі каже, шо фікс — це темна сторона ровера…»; «Роби фікс, будь мужиком».<br>Позичання ключів. В нього було багато ключів, ціла коробка, набір автомобіліста.<br>Важкі курсові. «Буде стипендія? — Нє. А в тебе? — Нє».<br>Бійки патлами.<br>Найкращий Новий рік. (Який я був радий побачити світло його ліхтарика після кількох годин їхання в темряві…)<br>Пес Сеймур.<br>Перегляди Сімпсонів. (і Тома і Джеррі).<br>Металапокаліпс («Я не хочу, шоб сестра бачила як я дивлюсь жорстокі мультики»; «І поки його голова летіла вниз насипом, він написав блюз…»).<br>Те, як ми несли барабани з Ін-Тайму в гараж.<br>«Червоне, а пахне як зелена фарба».<br>Крута поїздка в Брест. Гра в ловлю печенька ротом крізь вікно електрички; приколи з питтєвими фонтанчиками; шматок пінопласту з будови об спину; приколи з білоруських цін; приколи з Ковеля: мертві тварини під ногами і тд; вічне хотіння спати — спання на підвіконнях на вокзалі (поліцейські нас розбудили і сказали: ви можете тут сісти); спання під дощем на лавках на пероні, було холодно і під вухом гудів поїзд, який стояв за 10 метрів від нас; потім винятково зла тьотя-жаба вже в білоруській електричці (а ти чого смієшся, думаєш шо, у кроватці?); молоко; дешева бульбяная; пошуки саме рогачівської згущівки; клац-клац пальцями, як брати Блюз.<br>Одна спільна пара на мех-маті (тоді ше якийсь викладач запитав «чим це ви займаєтесь?», але підійшов до дівчини ззаду).<br>Тестова розповідь про перехід до концепції динамічного хаосу (Марічка потім казала, шо він зацінив, ура).<br>Хеееееееевіііі-меееееетал! на фестах.<br>Братство Прецля (і ше одне братство, старе, ше з часів ліцею :)).<br>Дивний вираз обличчя (вже не пам’ятаю, звідки він взявся).<br>Вивихнутий об око палець (здається, це було на дні народження Христі).<br>Шо буде, якшо супермен захоче всіх вбити? (питання в Оксани)<br>Бездонна пачка горішків.<br>Передавання записок один одному на уроках (мені дуже бракувало цього після поступлення в універ — я вже не був з ним разом під час навчання).<br>Дурні змагання (хто довше протримає руку на багажнику чорної машини, яка стоїть на сонці; таке саме ше з розігрітим каміном було; шкода, шо з другого поверху зі мною стрибав Вася, а не він).<br>Просто вічне робіння дурниць. Торт на фестивалі Тарас Бульба 2012?, з мурашками :)<br>Майже зі всіма друзями я познайомився через Андрія — Вася, Макс, Кажан, Алі, Марічка. Якби він не з’явився в моєму житті, то я цілком можливо шо став би якимось невдахою. Жовтий це точно людина, яка найбільше вплинула на моє життя. Шкода, шо я ніколи йому про це не казав.<br><br><br><hr><br><br>«Він казав що з тобою ніколи ненаговоришся.що ти як енциклопедія,супер ідейник».<br></div></div>
