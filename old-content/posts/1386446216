<?php
$post['id']='10';
$post['title']='Ровер vs. маршрутка';
$post['text']='<img src="https://poohitan.com/images/IMG_8532_.jpg"><br><br>У Львові нарешті випав якийсь більш-меншний сніг, температура опустилась нижче нуля, все як має бути взимку. Я вирішив, що пора вже закривати велосипедний сезон і пересідати на громадський транспорт. Вчора і сьогодні їздив по справах не ровером, а на ГТ і це жах :(. Я користуюсь ровером як засобом пересування півтора року, з них активно — трохи більше, ніж півроку. Тобто за останні 8-9 місяців я їздив громадським транспортом десь до десяти разів, тому дуже від цього всього відвик. Відвик від чекання на зупинці, від запихання в забиті двері, від слухання сварливих бабусь, від нюхання брудних мужиків, від хамства і всяких інших речей, які часто трапляються в громадському транспорті. Відвик від стояння в заторах. Відвик, що не можу точно розрахувати, за скільки часу я доберусь з однієї точки в іншу. Колись я теж завжди їздив містом на громадському транспорті, і це все здавалось для мене щоденною нормою. Ну тобто як нормою. Я розумів, що це ненормально, і так не має бути, але знав, що змінити тут шось важко. <br><br>Тепер, провівши стільки часу без маршруток, і знову повернувшись до них, я почуваюсь, ніби був сліпим і прозрів. Шоб я здох, як же ж стільки людей кожного дня їздить в таких страшних умовах, і не бачить, що є дуже простий вихід — пересісти на ровер. Громадський транспорт не конкурент велосипеду ні по швидкості, ні по зручності, ні, напевно, навіть по безпеці. Взагалі для пересування містом, принаймі таким невеликим, як Львів, ровер — це найкращий варіант. Але оскільки великого досвіду їзди по місту на машині в мене нема, порівнювати буду тільки з громадським транспортом. <cut> <span id="cut"><img id="scissors" src="templates/cut.png" border="0"></span></cut><br><br>Для початку: відео з експериментом, знятим у Львові два роки тому. В один і той самий час з однієї точки виїжджають автомобіліст, велосипедист, і пасажир автобуса. І до місця призначення, хто б міг подумати, першим приїжджає чувак на ровері :). Тут, до речі, пасажирів громадського транспорту називають «справжніми невдахами», чого б це :)<br><br><iframe src="https://www.youtube.com/embed/eeJAzorH7d4" allowfullscreen="" width="550" height="309" frameborder="0"></iframe><br><br>Так от, добиратись кудись ровером майже завжди виходить швидше, ніж це було б маршруткою, чи тим більше трамваєм/тролейбусом. Хіба крім тих рідкісних випадків, коли зараз вихідний, вечір, і ви на околиці міста, тобто дороги вільні по саме нікуди. Та й навіть у такому випадку на ровері на дорогу піде не набагато більше часу, ніж на автобусі. Або й менше. Залежить від того, як роверист буде вкручувати.<br><br>Отож, чому ровером швидше. Щоб добратись з точки А в точку Б громадським транспортом, треба дійти з точки А до зупинки, почекати на транспорт, їхати, дійти від зупинки до точки Б. А щоб добратись велосипедом, треба сісти на нього в точці А, їхати, і злізти в точці Б. Коли я тільки почав їздити на ровері, то дивувався тим, як швидко я кудись добираюсь. Наприклад, раніше я їздив в універ тролейбусом №2. Ось шлях від дому до універу, яким їде тролейбус. Наукова—Кульпарківська—Антоновича—Митрополита Андрея—Устияновича—Крушельницької—Університет, 7.9 кілометрів:<br><br><img alt="" src="https://poohitan.com/images/rover-vs-bus-1.jpg" align="none"><br><br>Живу я біля самої зупинки, універ теж біля самої зупинки, тому часом добирання до зупинок можна знехтувати. Чистий час їхання тролейбуса — ±35 хв. Чекати доводилось в середньому хвилин 10. Тобто разом час добирання був ±45 хвилин. На ровері цим самим шляхом я добираюсь за 20-25 хвилин. Тим самим шляхом. Тобто за рахунок того, що я не зупиняюсь на зупинках, і не стою в заторах, виграш часу уже 20-25 хвилин. Але ж я не тролейбус, тому можу вибрати собі який завгодно шлях :). Наприклад, Тролейбусна—Володимира Великого—Княгині Ольги—Сахарова—Коперника—Університет, це лише 5.2 км.<br><br><img alt="" src="https://poohitan.com/images/rover-vs-bus-2.jpg" align="none"><br><br>За таким маршрутом я доїжджаю до універу за 15 хвилин, якщо постаратись, можна і за 10. Шарите, яка різниця між 45 хвилин на тролейбусі і 15 хвилин на ровері?<br><br>Вчора їздив з Тролейбусної на Промислову. 25-им автобусом, який об’їжджає пів-Львова це зайняло мені 1 год 20 хв (включно з чеканням на автобус і дорогу до/від зупинки). Стояв в заторі і згадував, як я доїжджав туди ж на ровері за 25 хвилин. Назад — ше година. Шоб я здох два рази.<br><br><img alt="" src="https://poohitan.com/images/_MG_1067.jpg" align="none"><br><br>Це все при тому, що я ніякий не спортсмен. Будь-яка середньостатична людина
могла би доїхати за такий самий час, і чим більше їздити, тим легше
їздити, тим більша твоя середня швидкість. Їздити з середньою швидкістю 20 км/год зможе будь-хто, навіть не потіючи, це зовсім не напряжно. <br><br>З швидкістю все ясно. Тепер комфорт. Останні роки львівський громадський транспорт поволі кращає. Але дуже і дуже поволі. Що в нас є. Трохи великих низькопідлогових автобусів. Напевно найкращі з них, це MAN\'и на 18 маршруті, зручні, гарні, чисті. Є ще кілька більш-меншних автобусів, трохи нових ЛАЗів, які вже не дуже нові. З тролейбусами ситуація теж покращується. Є ті ж самі нові ЛАЗи + за останній рік Львів купив у різних чеських міст вже 8 секонд-хендних тролейбусів «Skoda». Вони не нові, але на вигляд і функціонально цілком круті.<br><br><img alt="" style="padding: 0px 3px;" src="https://poohitan.com/images/rover-vs-bus-4.jpg" width="269" align="none" height="159"><img alt="" style="padding: 0px 3px;" src="https://poohitan.com/images/rover-vs-bus-6.jpg" width="267" align="none" height="158"><br><br>А з трамваїв у нас є гордість всія України — <a target="" title="" href="https://uk.wikipedia.org/wiki/%D0%95%D0%BB%D0%B5%D0%BA%D1%82%D1%80%D0%BE%D0%BD_T5L64">Електрон T5L64</a>.<br><br><img alt="" src="https://poohitan.com/images/rover-vs-bus-7.jpg" align="none"><br><br>Крім цього з’являються різні корисні плюшки, такі як озвучка зупинок в транспорті, автомати з квитками (їх вже дуже багато), екрани, які в реальному часі показують час очікування на трамваї (поки що їх три, має бути більше), GPS-трекери, за допомогою яких можна відстежувати рух автобусів (на разі працює <a target="" title="" href="http://www.eway.in.ua/ua/cities/lviv/routes">для трьох маршрутів на EasyWay</a>, теж має бути більше), і тд. і тп. Ще у місті ставлять «розумні» світлофори, які мають створювати «зелену хвилю» для громадського транспорту. Запустити їх мають наступного року. Якщо комусь цікаві деталі про це все, раджу читати <a target="" title="" href="http://www.skyscrapercity.com/forumdisplay.php?f=2379">львівську гілку</a> на форумі SkyscraperCity. <br><br>Тобто, як я вже писав, львівський громадський транспорт кращає. Але все одно він повна і абсолютна туфта, тому мені дивно, що досі так мало львів’ян пересіло на велосипеди. Я ось всього два дні поїздив, і в дідька, не витримую.<br><br>Стоїш, чекаєш. Потім по частинах запихаєш своє тіло в салон, тебе матюкають, когось ше матюкають, всі одне одного матюкають. Передаєш 5 гривень водію. Тобі не повертається решта. Ти тоді матюкаєш водія, водій матюкає тебе, матюкає ше когось, і можливо решта таки вертається. Стоїш на сходах, втиснутий в двері, їдеш. Потім ше кілька зупинок підряд виходиш, щоб випустити інших людей. Зрештою опиняєшся не в дверях, а вже в середині автобуса. Стоїш, їдеш. Водій мудак. Сидить такий в кепці, час від часу дзвонить комусь по мобільнику. Тісно. В 1% випадків тобі випадає щастя, перед тобою звільняється сидяче місце і поруч немає ні пенсіонерів, ні жінок, ні малюків, яким треба було би уступити. Але все одно на наступній зупинці заходить <a target="" title="" href="http://lurkmore.to/%D0%9C%D0%B5%D1%82%D1%80%D0%BE%D0%B1%D0%B0%D0%B1%D0%BA%D0%B8">чудова мила бабуся</a>, яка займе твоє місце і не подякує. Потім ти пропихаєшся до дверей, просиш водія зупинити на зупинці, він не чує, провозить тебе ше кілометр, весь той час матюкаючи тебе, і нарешті зупиняється. Ти вивалюєшся з маршрутки і полегшено зітхаєш.<br><br>Це, так би мовити, квінтесенція їзди на громадському транспорті :). Звісно, не кожна поїздка така, але з усім тим, шо я описав, доводиться стикатись, і то часто.<br><br>А тепер про зручність їзди на ровері. Тобто про незручність. Які незручності створює щоденна їзда на ровері? А ніяких :). Є різні думки, про те, що велосипедисти всі їздять мокрі, брудні і смердючі. Насправді, для їзди зі швидкістю 20 км/год треба десь такі самі зусилля, як для ходіння пішки. Тобто впрієте ви рівно настільки ж, наскільки би впріли, якби йшли ногами зі звичайною швидкістю. Правда, Львів горбате місто, тут є серйозні підйоми, але насправді заїжджати на них теж не складає особливих зусиль, для цього є ровери з передачами. Тому ровер це транспорт не тільки для бомжуватих студентів, а і для нормальних людей :). Можна і в банк на роботу їздити, в смокінгу і краватці. Чи в cукенці.<br><br><img alt="" style="padding: 0px 3px;" src="https://poohitan.com/images/rover-vs-bus-9.jpg" width="239" align="none" height="212"><img alt="" style="padding: 0px 3px;" src="https://poohitan.com/images/rover-vs-bus-8.jpg" width="286" align="none" height="213"><br><br>Ще одне відео зі Львова:<br><br><iframe src="https://www.youtube.com/embed/_TnQZcgBTBw" allowfullscreen="" width="550" height="309" frameborder="0"></iframe><br><br>Дівчина їздить на роботу на велосипеді. Нічого, нормально виглядає ніби :)<br>Є <a target="" title="" href="https://www.youtube.com/watch?v=RrqY4eQKheA&amp;list=PL8qXZg_j_GtuqhFytGJGkH8dmJgvaY0i4">ціла серія таких відео</a> про львів’ян, які добираються на роботу на велосипедах. Робить їх наша Львівська міська рада, за що їм великий плюс. Взагалі у Львові напевно найкраще відношення до роверистів зі всіх міст України. Останні роки у нас, я б сказав, стрімко, розвивається велоінфраструктура. Велодоріжки, велопарковки, і тд. Не все робиться найкращим чином, але потрошки місто стає дружелюбнішим до велосипедистів, і це круто.<br><br>Далі, про безпеку. Виглядає так, що велосипедисти зовсім незахищені, і їздити по дорогах дуже небезпечно. Доля правди в цьому є, але не все так погано, як здається. Головне їздити за правилами, бути уважним, передбачуваним, ну і бажано якось мінімально себе убезпечити, тобто носити шолом :). За весь час в мене ше не було жодної аварії, було багато аварійних ситуацій, кілька дуже аварійних (ще трошки, і була б аварія). Але аварії жодної :). Хоч їжджу я швидко і не настільки безпечно, наскільки міг би.<br><br>Громадський транспорт, вочевидь, безпечніший, але насправді хтозна. Трамваї в нас ще у нормальному стані, та й великої аварії на трамваї не зробиш, на тролейбусі теж, а от знаючи в якому стані в нас більшість автобусів… :) Колеса відвалюються, двигуни загоряються, ше всяка туфта. Водії-юліїцезарі, які одночасно керують автобусом, рахують гроші, говорять по телефону, махають рукою зустрічному водію і п’ють каву.<br><br>Крім того всього, ровер — це корисно для здоров’я. Це приносить задоволення. Якщо катання на ровері не приносить вам задоволення, то ви дивна людина :). А ще це екологічно, ну і всяке таке :)<br><br>І ше одне, дуже важливе! За проїзд в транспорті треба платити, а на ровері їздити безкоштовно! :) Сам ровер, звісно, не безкоштовний, але є суттєва різниця між грошима, потраченими на купівлю ровера, і грошима, потраченими на проїзд в громадському транспорті. Коли ви купуєте ровер, ви отримуєте якусь матеріальну річ (тобто ровер) :). Його потім завжди можна продати і повернути собі гроші, якщо ви раптом розчаруєтесь в поїздках на велосипеді. А гроші, потрачені на проїзд просто зникають, і їх вже ніяк не вернеш :). Тобто можна заплатити 3000 ₴ за ровер, і далі на халяву їздити на ньому, і якшо шо, в будь-який момент продати, а можна кожного дня викидати 4-6 ₴ на вітер. Розумієте натяк? :)<br><br>А це просто слова ше одного львівського велосипедиста, <a target="" title="" href="http://lviv-trotter.livejournal.com">велокур’єра</a>:<br><br><blockquote>Ранкова доставка, класний сніг, синє небо і трохи сонця, поспішати особливо немає куди, їдеш в своє задоволення.
У дворах і на газонах водії гріють машини, пробують відчистити від намерзлого снігу, довбуть по шклу, змітають щітками та марно.
Кругом корки, всі сигналять, навіть трамваї стоять в корках і підтримують водіїв своїм дзеленчанням, смішно так))), і купки людей на зупинках виглядають маршрутки вимахують щось руками, холодні якісь такі і недобрі з самого ранку понеділка, а ще в них погляди дивні)).
Їхали б вони всі роверами(наголос на "е"), і настрій був би кращий, і погляд веселіший.
Вдалого всім дня,нє))?</blockquote><br><br>Для тих, хто хоче пересуватись на ровері, і не знає, з чого почати, є крутий сайт <a target="" title="" href="http://biketowork.org.ua/">Велосипедом на роботу</a>. На сайті є багато корисного, раджу почитати.<br><br>Ну, пересідайте на ровери :). Головне спробувати, а потім ви потрошки звикнете, і більше не захочете користуватись ГТ. Позичте ровер в когось, на тиждень, і спробуйте поїздити. Вам сподобається. Маєте гроші — купіть. Продати завжди можна буде. Але продавати ви не захочете,&nbsp; хіба шо, аби купити інший :)<br><br>Цю зиму ше якось перетерплю, а наступного року вже точно буду достатньо суровим мужиком, щоб їздити на велосипеді весь рік.<br><br>А коли прийде весна, ви теж приєднуйтесь :)<br>';
$post['hidden']='';
$post['subs']='';
$post['holdtime']='';
$post['dietime']='';
$post['close']='';
$post['nocomm']='';
$post['commhide']='';
$post['attach']='';
$post['commpriv']='';
$post['nobr']='';
?>