Гєник Бєляков<br><br><blockquote>від кінцевої до кінцевої

<br>з десятихвилинними перекурами

<br>Жора ганяв свій жовтий «богдан»<br>&nbsp;а я<br>вже чотири тижні

<br>щоранку платив йому 2.50,

<br>щоб дістатися на роботу.
<br><br><br>це був низенький на зріст чоловік
<br>із хижим поглядом та густою щетиною

<br>у незмінній
<br>
темній від поту майці,

<br>на якій друкованими

<br>білими літерами
<br>
було написано «ЖОРА».

 

<br><br><br>на безіменному пальці правиці

<br>у Жори була величезна обручка,
<br>
що, як мені гадалося,
<br>
мала щось спільне з його жінкою,

<br>котра, певно, вдягалася у сарафани

<br>з крамниць «для великих людей», <br>а взуття собі шила «на замовлення».<br><br><br>як і будь-який нормальний водій,

<br>Жора ніколи й нікому не давав квитків,
<br>
та, на відміну від решти, –
<br>
не вірив у Бога.

<br>замість ладанок і образків

<br>на його торпеді

<br>красувалося щонайменше 10 пачок «кемела»<br>&nbsp;і 10 «вінстона»,

<br>так,

<br>наче по парним числам він курив одні,

<br>а по непарним –
<br>
інші.

 

<br><br><br>на лобовому склі,

<br>аби відганяти лихо,
<br>
замість хреста
<br>
у Жори бовталася підвішена за горло
<br>
м’яка

<br>сіра іграшка –

<br>миша,

<br>а шансон у його магнітолі
<br>
грав тихо-тихо.

 

<br><br><br>навіть у найспекотніші дні того літа
<br>
(а такими вони були майже усі)

<br>в його маршрутці гуляли протяги,<br>і щонайменше двічі на тиждень
<br>
у когось крали телефони
<br>
чи гаманці.<br>іноді постраждалі зчиняли лемент,
<br>
іноді ж –

<br>ні.
<br><br><br>так

<br>чотири тижні, на моїй пам’яті,
<br>
Жора кружляв пекельним колом маршруту,

<br>часом забуваючи зупинятися на вимогу

<br>своїх пасажирів,

<br>розсікаючи районами,
<br>де більше ломбардів,

<br>ніж смітників,

<br>допоки

<br>одного дня

<br>йому врешті-решт
<br>
не пробили трубою голову.

 

<br><br><br>цілих два ранки
<br>
у Жориному «богдані»

<br>гучно співали про «зону»,
<br>
цілих два ранки

<br>у маршрутці <br>стояла така скажена спека,
<br>
що деякі пасажири непритомніли <br>і сповзали під сидіння,

 

<br><br><br><br>але у ці дні ті,
<br>
хто опинявся поруч,

<br>обережно вкладали їм до кишень
<br>
випалі телефони і гаманці,
<br>
і навіть розштовхували їх
<br>
на потрібній зупинці.

 

<br><br><br>а потім

<br>знову з’явився Жора

<br>з перев’язаною марлевим бинтом макітрою<br>він поплював на долоні,

<br>відчинив вікно,

<br>викинув у нього

образок святого Миколи,

<br>що зостався був після його колеги,
<br>
прикрутив гучність на магнітолі –

<br>й усім одразу ж стало зручніше
<br>
й легше.

 

<br><br><br>Жора тиснув на газ,

<br>крутив кермо,

і здавалося,

<br>що це не «богдан» повертає

<br>праворуч чи-то ліворуч,
<br>
а що це сама Земля
<br>
крутиться так,

<br>аби Жора міг їхати

<br>лише вперед
<br>
і прямо –
<br><br><br>від кінцевої до кінцевої
<br>
назустріч
<br>
своїм пасажирам,

<br>своїм перекурам,
<br>
своїм черговим травмам і
<br>
своїй величезній жінці,

<br>своїй зарплаті і
<br>
своєму геморою,
<br>
своєму ревматизму і,

<br>врешті-решт,
<br>
своєму першому інфаркту.
<br><br><br>я поїздив із ним ще три дні поспіль,
<br>
а тоді – звільнився.</blockquote><br><br>