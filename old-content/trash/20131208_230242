Френсіс Скот Фіцджеральд, «Великий Гетсбі»<br><br><blockquote>Я розповів, що по дорозі до Нью-Йорка зупинився на день у Чикаго, й 
переказав їй вітання від десятка друзів. <br>— То вони там тужать за мною? —
 радісно вигукнула вона. <br>— Все місто охоплено смутком. В усіх машин ліве
 заднє колесо пофарбоване в чорний колір на знак жалоби, а над північним
 берегом озера цілу ніч розлягається стогін і плач. <br>— Ой, як гарно! 
Вертаймося туди, Томе. Завтра ж!
  </blockquote><br><br><blockquote>Ми виїхали на П’яту авеню, таку сонячну й мирну, таку пасторально-ідилічну цього ясного недільного дня, що я не здивувався б, якби з-за рогу раптом вийшла отара білих овечок. </blockquote><br><br><blockquote>Бармени тільки встигають наливати, таці з коктейлями пропливають між деревами саду, і вже саме повітря стає п’янким і дзвінким від говору й сміху, побіжного обміну новинами, схожими на плітки, побіжних знайомств, що за хвилину будуть забуті, й палких вітань, якими обмінюються дами, що ніколи не знали одна одну на ім’я. </blockquote><br><blockquote>Це велика перевага — лишатися тверезою в п’яному товаристві. Не наговориш зайвого і, головне, можна собі дозволити який-не-будь фортель, коли всі довкола повпивалися так, що вже нічого не бачать і не тямлять. </blockquote><br><blockquote>Гетсбі вірив у зелений вогник, у здійснення всіх бажань, у майбутнє щастя, що з року в рік не дається нам у руки. Нехай воно вислизнуло сьогодні, дарма — завтра ми побіжимо ще швидше, простягнемо руки далі… I одного чудового ранку… Отак ми й намагаємося плисти вперед, долаючи течію, а вона безнастанно зносить наші суденця назад, у минуле. </blockquote><br><br>