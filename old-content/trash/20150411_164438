<blockquote>Ти знаєш, що ти — людина?
<br>Ти знаєш про це чи ні?
<br>Усмішка твоя — єдина,
<br>Мука твоя — єдина,
<br>Очі твої — одні.

<br><br><br>Більше тебе не буде.
<br>Завтра на цій землі
<br>Інші ходитимуть люди,
<br>Інші кохатимуть люди —
<br>Добрі, ласкаві й злі.

<br><br><br>Сьогодні усе для тебе —
<br>Озера, гаї, степи.
<br>І жити спішити треба,
<br>Кохати спішити треба —
<br>Гляди ж не проспи!
<br><br><br>Бо ти на землі — людина,
<br>І хочеш того чи ні —
<br>Усмішка твоя — єдина,
<br>Мука твоя — єдина,
<br>Очі твої — одні. </blockquote><br>