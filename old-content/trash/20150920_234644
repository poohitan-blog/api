<blockquote>Краєм світу, уночі,
<br>при Господній при свічі
<br>хтось бреде собі самотньо
<br>із янголом на плечі.

<br><br>Йде в ніде, в невороття,
<br>йде лелійно, як дитя,
<br>і жене його у спину
<br>сірий маятник життя, —

<br><br>щоб не вештав уночі
<br>при Господній при свічі,
<br>щоб по світі не тинявся
<br>із янголом на плечі.

<br><br>Віє вітер вировий,
<br>виє Ірод моровий,
<br>маятник все дужче бухка,
<br>стогне янгол ледь живий…

<br><br>А він йде і йде, хоча
<br>вже й не дихає свіча,
<br>лиш вуста дрижать гарячі:
<br>
янголе, не впадь з плеча. </blockquote><br>